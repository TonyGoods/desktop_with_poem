C:\Users\ZGuo32\Desktop\desktop_with_poem\src\images\desktop.jpg蝶恋花
史浩
桂影团团光正满。
更似菱花，齐把匀娇面。
非镜非蟾君细看。
元来却是吴姬扇。
一曲阳春犹未遍。
惊落梁尘，不数莺喉啭。
好著红绡笼玉腕。
轻敲引入笙歌院。
C:\Users\ZGuo32\Desktop\desktop_with_poem\src\images\desktop.jpg诉衷情
黄机
子规声老又残春。
犹作未归人。
天意不能怜客，何事苦教贫。
归去也，莫逡巡。
好从今。
秧田车水，麦陇腰镰，总是关心。
